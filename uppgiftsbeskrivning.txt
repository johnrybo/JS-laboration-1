I den här laborationen skall du skapa en textbaserad interaktiv upplevelse där
användaren kan göra förändringar i en värld. Exempel på sådana förändringar är: gå till
ett annat rum, plocka upp föremål, prata med entiteter etc. Uppgiften är fri och du väljer
själv hur din värld ska se ut och hur användaren interagerar i världen. Låt kreativiteten
flöda!

För att bli godkänd på den här uppgiften MÅSTE du använda GIT och GitHub.
Inlämningen sker som vanligt via läroplattformen där lämna in din projektmapp ihop
zippad. I din projektmapp ska det finnas (utöver all kod) en README.md fil. Den ska
innehålla en titel, beskrivning av uppgiften och en demo länk (GitHub Pages). Dessutom
måste din projektmapp innehålla ”.git” mappen som länkar till ditt GitHub repo.
Läs noga igenom hela uppgiftsbeskrivningen innan du börjar.

Krav för godkänt:

1. Prompt används för att be användaren om kommandon
2. Alert används för ge information till användaren om världen
3. Git & GitHub har använts
4. Projektmappen innehåller en README.md fil - (läs ovan för mer info)
5. Uppgiften lämnas in i tid!

Krav för väl godkänt:

1. Alla punkter för godkänt är uppfyllda
2. Textfält & knappar används för att ange kommandon (istället för Prompt)
3. Information till användaren presenteras direkt på sidan (istället för i en Alert)
4. Alla funktioner och objekt är dokumenterade med korrekt JS-doc
5. Det ska finnas flera olika vägval att göra för användaren i din värld
